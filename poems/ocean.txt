oztaczam przed sobą
daleki ocean
który gładko sączy się
przeze mnie
przede mną
ąąąąąąąąąąąąąą

na oceanie tym spotykam
kota
który leży
albo leży
albo przeciąga się srebrzyście
albo leży
aa kotki dwa

aaaaaaaaaaaaa
tak leje się ocean
przelewa się przez kota
kot leje się przez ocean
jak błogo!
ooooooooooo
nie trzeba
naznaczać tej błogości
wykrzyknikiem
spokojnie
po co te nerwy
po co się szarpać z wykrzyknikami
nie burzmy harmonii

na oceanie tym
ucinam pogawędkę
z rybą
akurat z karpiem
snuje piosenkę
w stylu soul
o tym że tym razem
to ja 
pływam w wannie
aż do zarżnięcia
przybijam mu płetwę
jesteśmy zgodni
wreszcie harmonia
aaaaaaaaa

na oceanie tym
imigranci mogą sobie płynąć
wezbranymi falami
ryby mają na tym oceanie
głos
ale nic przeciwko
ooooooooo

na oceanie tym 
nie spotykam
szefa
ani klienta
aaaaaaaaaa

na oceanie tym 
sączę kolę zero
na pewno nie mam kola
z szefem
ani klientem
zero koli

na oceanie tym
to nie ja
jestem dnem
mmmmmmmm

m jak moc
tak mówią w Indiach
do których dopływam
w przypływie nudy
żeby w luźnych leniwych
szarawarach
zrobić koci grzbiet
razem z bujającym się
joginem
joginem jest mój szef
który do Goa
przybił na tratwie
uciekłszy z ogarniętej 
biurkami
Europy
buja się tu już
od nieskończoności
jak dobrze
nawet go lubię
ęęęęęęęęęę
gdy wreszcie nie jest 
taki
ą ę
ęęęęęęęęę

bujamy się tak chwilę
aż mi się znudzi
i powrócę na ocean
nnnnnnnnn

na oceanie tym
jak wymiotuję czasem
to od bujania 
a nie przemęczenia
jak cudownie
eeeeeeeeee

na oceanie tym
nie biorę udziału
w pogrzebach
tylko kąpię się 
w źródle życia
aaaaaaaaaa

na oceanie tym
nagle się budzę
czyżby obudził mnie szum
koralowej rafy
nadto rączy w tym momencie
co za bzdura
rafa nie szumi
i nie jest rącza
obudziło mnie wrzeszczące dziecko
mojego szefa
który nie jest joginem
i nie jest w Indiach
przyjechał nad Bałtyk
do tej samej miejscowości
co ja
w tym samym czasie
co ja
AAAAAAA!!!
nie lubię gnoja
a czas istnieje 
i to wręcz arogancko

gdy obudziłem się
na dobre
gdy wyszedłem na brzeg
usłany legowiskami
ludzi
którzy za góra kilkadziesiąt lat
będą musieli być 1 metr 
niżej
gdy doszło do mnie
że jedyne co może 
zrobić kot w oceanie
to się utopić
gdy przypomniało mi się
że w relacji karp-ja
to jednak ja wolę być 
decyzyjny
gdy tak stałem
żałosny jak zmokłe coś
to 
zacząłem płakać 
łzami z piasku
